Budownictwo modułowe to alternatywa dla inwestycji prowadzonych tradycyjnymi metodami. Kosztowny, długotrwały i często bardzo problematyczny proces budowy domów, budynków użyteczności publicznej, biur czy hoteli można maksymalnie skrócić i uprościć. Dzięki zastosowaniu prefabrykowanych modułów realizacja projektu trwa nieporównywalnie krócej niż w przypadku tradycyjnych działań. Dodatkowo moduły można stawiać o każdej porze roku oraz niezależnie od ukształtowania terenu. Jednocześnie budynki postawione przy wykorzystaniu tej technologii mogą uzyskać indywidualny charakter, dzięki możliwości zastosowania różnorodnego wykończenia zarówno zewnętrznego, jak i wewnątrz inwestycji.

Zalety budownictwa modułowego:

- wszechstronne zastosowanie budynków (domy mieszkalne, budynki użyteczności publicznej, takie jak przedszkola, szkoły, szpitale, sanitariaty; biura, pomieszczenia techniczne i wiele innych)
- bardzo krótki czas realizacji projektu
- niskie koszty
- możliwość zaprojektowania budynku o dowolnej powierzchni i zastosowaniu
- zachowanie estetyki wykonania
- możliwość wykończenia w zależności od potrzeb
- możliwość demontażu i przeniesienia budynku do innej lokalizacji